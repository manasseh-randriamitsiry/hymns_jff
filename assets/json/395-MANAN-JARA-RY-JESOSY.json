{
  "number": "395",
  "title": "MANAN-JARA RY JESOSY",
  "verses": {
    "1": "Manan-jara ry Jesosy\nNy mpanomponao,\nIzay natokanao hitondra\nNy Anaranao\nNofidinao ho mpitory\nNy fitiavanao,\nNitokianao ho mpamory\nNy vahoakanao.",
    "2": "Izao no zara-fanompoako\nVoatendrinao,\nKa ny mafy tsy ahoako\nHahefako izao;\nTsy handosi-pahoriana\nNy mpiasanao,\nFa ny hazofijaliana\nLova taminao.",
    "3": "Na ho voky na ho noana\nNy mpanomponao,\nTsy handao ny fanompoana\nNametrahanao;\nSitrakao ny fihafiana,\nKa mba tiako koa;\nZakanao ny tsy fisiana,\nKa zakaiko koa,",
    "4": "Tsy ahiko ny handany\nHo laniana koa\nFa famoizan-tsoa no hany\nAhefana soa\nNa ny saiko na ny aiko\nAndro, vola koa,\nTsy mba hisy holalaiko,\nFoiko avokoa.",
    "5": "Nefa raha izaho irery\nTsy mahefa izao\nKa mangataka ny hery\nEo an-tananao!\nAoka ho feno ny Fanahy\nNy mpanomponao,\nMba ho tena lehilahy\nVoahosotrao!"
  }
}