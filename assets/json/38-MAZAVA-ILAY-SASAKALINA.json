{
  "number": "38",
  "title": "MAZAVA ILAY SASAKALINA",
  "verses": {
    "1": "Mazava ilay sasak'alina,\nMamiratr'ireo anjely,\nNotendreny ny lokangany\nNihira fiderana\nHo an'ny ankasitrahana\nNy fiadanana anie\nNihaino ny feon'anjely\nIzao tontolo izao.",
    "2": "Nisokatra izao ny lanitra\nKa nidina ireo anjely\nHo ety ambonin'ny tany\n'Zay simba sy trotraka\nNanakoako ny feony\nNanao ny hiran- danitra\nNamelatra ireo elany\nTambonin'ny havoana.",
    "3": "Ary ianao 'zay mivesatra\nNy adim-piainan'ety\nKa reraka eny an-dàlana\nMamindra miadana\nTazano ankehitriny\nAo amin'io làlana io\n'Zay sarotra sy mideza\nNy hobim-pifaliana.",
    "4": "E! tonga izao ny fotoana\nNambaran'ny mpaminany\nNandritry ny taona maro\nIlay andro volamena\nNaverina tety an-tany\n'Lay hiran'ny fiadanana\nNataon'ireo anjely\n'Zay nanjopiaka tokoa"
  }
}