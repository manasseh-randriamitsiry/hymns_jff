{
  "number": "156",
  "title": "NA DIA NY LIONA SY NY VIPERA",
  "verses": {
    "1": "Raha mitady hikororoka anao\nIlay satana izay fahavalonao\nJesosy mivavak'ho anao\nMba tsy ho levona ny finoanao.",
    "2": "Tahotra sy ahiahy koa ve\nNo tonga manafika anao\nTsarovy fa Jesosy anie\nEfa naharesy izao tontolo izao.",
    "3": "Mbola ho finaritra tsy miody\nNy fonao 'zay efa noratraina\nFa handray ny tena fanafody\nEo amin'ny ravin'ny hazon'aina.",
    "4": "Andriamanitra fa tsy olo-kafa\nMiareta kely sady andraso\nIzy no hamoaka sy hamafa\nNy masonao kotsan'ny ranomaso.",
    "5": "Mbola hifarana tsy hisy intsony\nNy fiazakana hazofijaliana\nFa ny Tompo avy any ambony\nNo indro mitondra famaliana."
  },
  "chorus": "Na dia ny liona sy ny vipera aza\nDia hodiavinao ambany tongotrao\n(Haleloia)\nNa dia ny maingoka sy\nNy menarana aza\nDia tsy hisy hampaninona anao."
}