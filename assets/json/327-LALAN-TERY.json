{
  "number": "327",
  "title": "LALAN-TERY",
  "verses": {
    "1": "Mba tantanonao Jesosy ô!\nIty dia alehako ity\nTena sarotra, feno fandrika\nIndraindray mila hampamoy fo.",
    "2": "Ny devoly izay fahavaloko\nDia miandry kendritohina;\nKa mitady fomba hamandrihana\nAmin' ota sy faharatsiana",
    "3": "Maro koa ireo mpanenjika.\nManakivy sy mandreraka.\nKa miezaka hampiverina\nAmin'ilay lala-malalaka",
    "4": "Làlan-tery lala-miolaka\nLàlana mankany an-danitra\nLàlan-tsarotra, manahirana\nNefa tena azo antoka.",
    "5": "Na dia sarotra ny làlana\nNa fidinana, fiakarana\nTany lemaka mahasondriana\nIanao Mpitari-dalana."
  },
  "chorus": "Mba tantano re, Mba tantano aho\nMba ho tody soa an-danitra\nLàlan-tsarotra, lalan-tery koa\nO! ampio mba ho tody soa."
}