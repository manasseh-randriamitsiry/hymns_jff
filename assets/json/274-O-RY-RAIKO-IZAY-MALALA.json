{
  "number": "274",
  "title": "O! RY RAIKO IZAY MALALA",
  "verses": {
    "1": "O! ry Raiko izay malala\nTonga aho zanakao,\nIzay nania fa adala\nKa mifona Aminao;\nMamelà ny fahotako\nTeo anatrehanao;\nAry ny fahadalako\nAza mba tsarovanao!",
    "2": "He izaho nanantena\nIzao fiainana izao\nKa nandà ny famonjena\nIzay lazain'ny teninao;\nKanjo hitako tokoa\nFa izao tontolo izao;\nTsy mba manan-java-tsoa\nHampiadana ao.",
    "3": "Enga aho izay mahantra\nMba ho isan'ny Anao\nHianao no Ray Mpiantra\nMiantra ny zanakao;\nAry noho ny Mpamonjy\nIzay nanavotra ahy re;\nRaiso aho ho tra-bonjy\nHo anay, ry Ray! Amen!"
  }
}