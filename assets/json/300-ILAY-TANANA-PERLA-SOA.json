{
  "number": "300",
  "title": "ILAY TANANA PERLA SOA",
  "verses": {
    "1": "Misy tanàna masina tokoa\nIzay naorin'ny Tompo;\nTanàna tena volamena;\nNy mandany vato jaspy,\nRaha ravàna ny trano laiko\nIty mora simba ity\nDia hahita io tanàna io\n'Zay be voninahitra aho.",
    "2": "Ny ota tsy ho tafiditra any\nNa ny zavatra manimba;\nTsy hisy fangirifirina\nNa aretina mandoza\nHohadinoina ny ahiahy\nSy alahelon'ny tany;\nTsy hisy ny mpaka fanahy\nIzay hanelingelina.",
    "3": "Tsy his'intsony ny aretim-po\nAry koa ny ranomaso\nTsy hisy fialonana any,\nNa ady mampisaraka;\nFa 'zay mahazo miditr'any\nDia izay olo-masina;\nKa ny fiaraha-monina\nDia amim-pilaminana",
    "4": "Miandry ireo havana tiana\n'Zay efa lasa nialoha\nIreo olona voavonjy\nEfa nandray an'i Kristy;\nManiry ho isany koa aho\nHonin'ao mandrakizay;\nHiarak'amin'i Jesosy\nAo amin'io tanana io"
  },
  "chorus": "Tanàna kanto, Perla soa\nHaren'ny foko, tena mamiko\nTiako fatratra, iriko tokoa,\nHo tonga any sy honin'any."
}