{
  "number": "227",
  "title": "HE! JEHOVAH NO MPIANDRY AHY",
  "verses": {
    "1": "He! Jehovah no mpiandry ahy\nTsy mba misy atahorako\nRaha Izy no mitondra ahy;\nAhi-maitso no handriako\nEny, fa ny tany karankaina\nDia hody saha lonaka\nAry ao amoron-dranon'aina\nHialan'ny foko sasatra.",
    "2": "He! Jehovah no mpiandry ahy\nAo an-dalam-pahamarinana\nKoa tsy ho kivy ny Fanahy\nNoho ny aloky ny fasana\nIanao ry Tokiko irery\nNo hiara-dia amiko\nKa ny tsora-kazonao mahery\nNo hanafaka ny tohotro.",
    "3": "Amelaranao latabatra aho\nEo imasom-pahavaloko\nNamboaranao kapoaka aho\nMampahery sy mahafa-po\nEny indra-fo tsy hita lany\nNo hiaraka amiko izao\nMandra-pahatongako ho any\nAnatrehanao mandrakizay."
  }
}