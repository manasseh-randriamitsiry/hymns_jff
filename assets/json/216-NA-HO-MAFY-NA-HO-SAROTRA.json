{
  "number": "216",
  "title": "NA HO MAFY NA HO SAROTRA",
  "verses": {
    "1": "Na ory aho na malahelo\nN'inona anjarako\nTsy ahenako ny fitiavako\nAnao Jesosiko.",
    "2": "Iza indray moa no mba heveriko\nFa mety hamonjy ahy;\nRehefa misy zavatra manjo.\nAfa-tsy Jesosiko.",
    "3": "Miaiky ny fahalemeko aho\nEny tsinitsinona aho;\nNefa ampy ny fahasoavanao\nAraka ny teninao.",
    "4": "N'aiza n'aiza, na rahoviana,\nJesosy no aroko.\nRaha mamely ny fahavaloko,\nJesosy no heriko."
  },
  "chorus": "Na ho mafy na ho sarotra\nNy làlanao Jesosy ô!\nTsy hatahotra ny loza aho,\nFa Ianao no amiko."
}