{
  "number": "67",
  "title": "NAHAFOY NY AIKO AHO",
  "verses": {
    "1": "Nahafoy ny aiko Aho,\nHanavotako anao,\nKa nalatsako ny ràko,\nNisoloako anao,\nHe! Ny aiko no nomeko\nRy mpanota very e!\nAiza izay afoinao ré\nMba ho ahy Tomponao?",
    "2": "Lapan-dRaiko ao ambony\nVoninahi-dehibe,\nNo nilaozako hamonjy\nSy hanafa-doza anao,\nIzay voafitaky ny satana\nSy nozoin-doza be;\nAiza izay afoinao ré\nMba ho ahy Tomponao?",
    "3": "Soa be sy mahagaga\nNo atolotro anao,\nFamonjena tsy vidina\nFamelana ny otanao,\nFitiavan-tsy voafetra,\nLova ao an-danitra ao;\nAiza izay afoinao ré\nMba ho ahy Tomponao?",
    "4": "Indro Tompo! fa omeko\nHo anao ny tenako;\nKa tsy misy 'zay tsy foiko\n'zay rehetra tianao;\nEso, latsa, tsy ahoako,\nFa ny ho mpanomponao\nNo ho zavatra kendreko,\nRaiso re ny zanakao."
  }
}