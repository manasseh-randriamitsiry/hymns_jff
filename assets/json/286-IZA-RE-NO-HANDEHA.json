{
  "number": "286",
  "title": "IZA RE NO HANDEHA",
  "verses": {
    "1": "Injao feo avy any am-pitan-drano\nAntson'ny famoizam-po izao\nAntson'ny fanahy anaty aizina\nMiandry ny mazavan'i Jeso\nHenoy ny mpiasa manao hoe;\nInona no hataoko, Tompo ô?\nNy vokatra dia be, kanefa\nVitsy ny mpiasa.",
    "2": "Moa te-hitantara ny Mpamonjy\nIzay nijaly ho an'ireo ianao\nKa hanolotr'aina mba hamonjy\nHitory ilay Jeso Mpanafaka?\nMoa handeha hiari-pahoriana\nAry hitondra hazofijaliana\nFa voninahitra no vokatrao,\nTsara ny diany.",
    "3": "Hanaraka an'i Jeso izahay\nAmim-pifaliana, sitra-po koa\nIzy tsy handao na hanadino\nSakaizanay sy Mpampionona\nNa ho ranomasina izany\nNa ho efitra no hitondrany\nDia mbola tokinay Kristy\nMpamonjy\nDerao Izy.",
    "4": "Raha efa nandray ny Fanahy\nFeno fitiavana ny fonay\nMpanambara ny filazantsara\nHo amin'ny firenen-drehetra\nAry raha voatorinay izany\nKa nandre ny lavitra sy akaiky\nDia ho hitanay hiseho ny\nMpanjaka\nToy ny helatra"
  },
  "chorus": "Izahay no handeha any am-\nParan'ny tany\nTianay ireo olom-bery ireo\nTsapanay fa sarobidy ireo\nIzahay no handeha ka hitory\nAn'i Jeso Mpisolo\nHamaly ny antsony hoe\nInty aho, iraho Tompo ô."
}